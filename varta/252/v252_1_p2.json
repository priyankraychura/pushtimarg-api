{
  "id": "v252_1_p2",
  "title": "Thakurji Sings Kirtan",
  "vaishnavName": "Govindswami",
  "language": "gu",
  "content": [
    "ગોવિંદદાસ મહા વનના ટેકરાપર રહેતા હતા અને નવાં કીર્તન કરીને ગાતા હતા, ત્યાં શ્રી ઠાકુરજી સાંભળવાને પધારતા હતા અને મદન ગોપાલદાસ કાયસ્થ કીર્તન લખવાને આવતા હતા.",
    "એક દિવસ ગોવિંદસ્વામીએ શ્રી ઠાકુરજીને કહ્યું કે, 'તમે આટલે બધે આવવાનો નિત્ય શ્રમ લ્યો છો તો આપને ગાયન સાંભળવાની ઇચ્છા હોય એમ જણાય છે, તમને ગાયનનો અભ્યાસ છે તો આપ પણ કંઈ ગાઓ.'",
    "તેથી પોતે પણ કંઈ ગાયું. આ ગાયન સાંભળવાને શ્રીસ્વામીનાથજી પોતે પધાર્યા. જ્યારે તાલસ્વર બજાવવા લાગ્યા ત્યારે ગોવિંદસ્વામી 'ધન્ય ધન્ય' કહેવા લાગ્યા, અને પોતાના ભાગ્યની બડાઈ કરવા લાગ્યા.",
    "મદનગોપાલદાસ કાયસ્થ બોલ્યા કે, 'અહિ કોઈ મનુષ્ય દેખાતો નથી છતાં તમે કોઇ સાથે વાતચિત કરો છો?' પરંતુ ગોવિંદસ્વામી કંઇપણુ બોલ્યા નહીં, વાત ગુપ્ત રાખી.",
    "પછી શ્રી ગુસાંઈજીએ પુછ્યું કે, 'શ્રી ઠાકુરજી કેવું ગાય છે?'",
    "ત્યારે ગોવિંદસ્વામીએ કહ્યું કે, 'તે પણ ઘણું સારૂ ગાય છે, પરંતુ તાલસ્વર શ્રી સ્વામિનાથજી ઘણાજ સારા દે છે.' આ સાંભળીને શ્રી ગુસાંઈજી હસીને ચુપ રહ્યા."
  ]
}